	<html>
		<head>
			<title>Я із жовтоблакиття перший…</title>
			<style>
			h1{
				color: #7c00db;
				font-size: 60px;
				font-family:sans-serif;
			}	
			p{
				color: #0b15db;
				font-size: 20px;
				font-family:Snell Roundhand;
			}	
			 </style>
		</head>
		<body>
			<h1 align='center'>Я із жовтоблакиття перший…</h1>
			<p align='center'>Я із жовтоблакиття перший<br>
			На фабричний димар зліз.<br>
			Журавлиних пісень моїх верші<br>
			По цехах розставляю — скрізь.</p>

			<p align='center'>Годувала мачуха-недоля,<br>
			Збайстрював мене батько-кукіль…<br>
			І до тебе, матусенько рідна,<br>
			Моя крице, прийшов звідтіль…</p>

			<p align='center'>Низесеньке тобі вітання<br>
			І уст моїх вишневий смак…<br>
			Нових хвилин підняв медяник,<br>
			І з ним — вперед.</p>

			<p align='center'>По великих шляхах, по майданах,<br>
			На бруку міцнім і гулкім,<br>
			Ніби з огнищем на Купала Івана,<br>
			Я з ним.</p>

			<p align='center'>Біля мене метушаться, труться<br>
			Скалки від розбитої пляшки,<br>
			І співають теж революції,<br>
			Зітхаючи у минуле важко.</p>
			 
			<p align='center'>Тільки ще у кізячім царстві<br>
			Під вівсяних ланів лепетень,<br>
			Догоряючи хвилясто,<br>
			В домовину веснянка бреде.</p>

			<p align='center'>Зі святами тобі упокій,<br>
			Я кохав і тебе, як зірчанку,<br>
			Повивав пелюшками мрій<br>
			Життєздібності ранком.</p>

			<p align='center'>Бачу розпач і плач дерев,<br>
			Коли росник до тебе підходить,<br>
			Та даремно, вже сонце оре<br>
			Цілину на інакші горо?ди.</p>

			<p align='center'>Не розчеше чорний пар<br>
			Борона мойого натхнення,<br>
			Не піду я блукать по степах<br>
			І ловити струмки-теревені.</p>

			<p align='center'>Ох ти, сонце, блискучий кране,<br>
			І у нас верещить у заводі,<br>
			Тільки має чорний жупан<br>
			І по-іншому котить.</p>

			<p align='center'>Так співай же, сурмо, в цех —<br>
			Я із жовтоблакиття перший,<br>
			Уловись, синєблузе лице,<br>
			У мою журавлиную вершу.</p>
		</body>
	</html>